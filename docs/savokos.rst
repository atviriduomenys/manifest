Sąvokos
#######

.. glossary::

    TGIĮ
        `Teisės gauti informaciją ir duomenų pakartotinio naudojimo
        įstatymas`__.

        __ https://e-seimas.lrs.lt/portal/legalAct/lt/TAD/TAIS.94745/asr

        Šis įstatymas įpareigoja valstybės ir savivaldybių institucijas ir
        joms pavaldžius subjektus atverti duomenis.

        Kelios citatos iš įstatymo:

            **4 straipsnis**

            1. Institucijos ir valstybės valdomi subjektai privalo teikti
            pareiškėjams ar jų atstovams duomenis, įskaitant pakartotiniam
            naudojimui skirtus duomenis, išskyrus šio įstatymo ir kitų įstatymų
            nustatytus atvejus.

            **15 straipsnis**

            1. Visi institucijos ar valstybės valdomo subjekto duomenys turi
            būti inventorizuoti laikantis principo, kad duomenys gali būti
            skelbiami pakartotinai naudoti, jeigu tai neprieštarauja šiam ir
            kitiems įstatymams. Inventorizuotų duomenų sąrašas turi būti
            skelbiamas Lietuvos atvirų duomenų portale.

            2. Institucijos ir valstybės valdomi subjektai turi sudaryti
            duomenų, dėl kurių yra pateiktos užklausos Lietuvos atvirų duomenų
            portale arba kurių pakartotinis naudojimas, institucijos ir
            valstybės valdomo subjekto vertinimu, gali kurti pridėtinę vertę,
            rinkinius ir juos skelbti šiame portale, jeigu tai neprieštarauja
            šiam ir kitiems įstatymams.

            **17 straipsnis**

            1. Lietuvos atvirų duomenų portalas yra valstybės informacinė
            sistema, skirta duomenų rinkiniams ir jų metaduomenims sisteminti ir
            skelbti naudojant vienodą metaduomenų aprašymo formatą, taip pat
            vieno langelio principu institucijų ir valstybės valdomų subjektų
            sudarytiems duomenų rinkiniams ir jų metaduomenims ieškoti,
            peržiūrėti, parsisiųsti, pareiškėjų užklausoms registruoti ir kitoms
            paslaugoms, susijusioms su šios informacinės sistemos paskirtimi,
            teikti.

            5. Institucijos ir valstybės valdomi subjektai privalo užtikrinti,
            kad inventorizuotų duomenų sąrašai ir sudaryti duomenų rinkiniai
            Lietuvos atvirų duomenų portale bus surasti ir pasiekiami šio
            portalo tvarkytojo nustatyta tvarka ir priemonėmis.

            **18 straipsnis.**

            Pareiškėjo teisės gali būti ginamos šiais būdais:

            1) pareiškėjas turi teisę apskųsti institucijos veiksmus, neveikimą
            ar administracinį sprendimą, taip pat institucijos vilkinimą atlikti
            jos kompetencijai šiuo įstatymu priskirtus veiksmus Viešojo
            administravimo įstatymo nustatyta tvarka;

            2) pareiškėjas turi teisę apskųsti valstybės valdomo subjekto
            veiksmus ar neveikimą, taip pat valstybės valdomo subjekto vilkinimą
            atlikti jo kompetencijai šiuo įstatymu priskirtus veiksmus tam
            pačiam valstybės valdomam subjektui arba bendrosios kompetencijos
            teismui.

    Europos sveikumo karkasas
        `Rekomendacijų rinkinys`__ apie tai, kaip užtikrinti didesnį skaitmeninį
        sveikumą tarp Europos šalių.

        __ https://eur-lex.europa.eu/resource.html?uri=cellar:2c2f2554-0faf-11e7-8a35-01aa75ed71a1.0017.02/DOC_3&format=PDF

        Rekomendacijų sąrašas:

            2. Publish the data you own as open data unless certain restrictions
            apply.

            3. Ensure a level playing field for open source software and
            demonstrate active and fair consideration of using open source
            software, taking into account the total cost of ownership of the
            solution.

            41. Establish procedures and processes to integrate the opening of
            data in your common business processes, working routines, and in the
            development of new information systems.

            42. Publish open data in machine-readable, non-proprietary formats.
            Ensure that open data is accompanied by high quality,
            machine-readable metadata in non-proprietary formats, including a
            description of their content, the way data is collected and its
            level of quality and the licence terms under which it is made
            available. The use of common vocabularies for expressing metadata is
            recommended.

            43. Communicate clearly the right to access and reuse open data. The
            legal regimes for facilitating access and reuse, such as licences,
            should be standardised as much as possible.

            44. Put in place catalogues of public services, public data, and
            interoperability solutions and use common models for describing
            them.

            45. Where useful and feasible to do so, use external information
            sources and services while developing European public services.

    atvirų duomenų direktyva
        2019 m. birželio 20 d. Europos Parlamento ir Tarybos direktyva (ES)
        `2019/1024`_ dėl atvirųjų duomenų ir viešojo sektoriaus informacijos
        pakartotinio naudojimo.

        .. _2019/1024: https://eur-lex.europa.eu/legal-content/LT/TXT/?uri=CELEX:32019L1024

    duomenų valdymo aktas
        2020 m. lapkričio 25 d. Europos Parlamento ir Tarybos reglamento (ES)
        pasiūlymas `2020/0340`_ dėl Europos duomenų valdymo (Duomenų valdymo
        aktas).

        .. _2020/0340: https://eur-lex.europa.eu/legal-content/LT/TXT/?uri=CELEX:52020PC0767

    aplinkos kintamasis
        Angliškai tai vadinama *environment variables*, tai yra operacinės
        sistemos aplinkos kintamieji.

        Plačiau apie tai skaitykite `Vikipedijoje
        <https://en.wikipedia.org/wiki/Environment_variable>`__.

    ADP
        Atvirų duomenų portalas, sudarytas iš :term:`atvirų duomenų katalogo`
        ir :term:`duomenų saugyklos`.

    ADK
        Lietuvos atvirų duomenų katalogas, prieinamas adresu `data.gov.lt`_.

        .. _data.gov.lt: https://data.gov.lt/

    ADS
        Atvirų duomenų saugykla, skirta pakartotinio panaudojimo duomenų
        publikavimui, valstybinė atvirų duomenų saugykla pasiekiama
        `get.data.gov.lt`_ adresu.

        .. _get.data.gov.lt: https:://get.data.gov.lt/

    DSA
        :ref:`Duomenų struktūros aprašas <dsa>` yra
        lentelė, kurioje išsamiai aprašyta tam tikro duomenų šaltinio duomenų
        struktūra. DSA lentelę sudaro penkios dimensijos (duomenų rinkinys,
        resursas, bazė, modelis, savybė) ir dešimt metaduomenų stulpelių.

    ADSA
        :term:`DSA` lentelė, kurioje aprašomi jau atverti ir viešai prieinami
        duomenys.

    ŠDSA
        :term:`DSA` lentelė, kurioje aprašoma neatvertų, :term:`pirminio
        duomenų šaltinio <pirminis duomenų šaltinis>` duomenų struktūra.

    didelės vertės duomenys
    aukštos vertės duomenys
        Duomenys apibrėžti :term:`atvirų duomenų direktyvos <atvirų duomenų
        direktyva>` 5 skyriuje.

        `Aukštos vertės duomenų sritys`__ yra šios:

        .. __: https://eur-lex.europa.eu/legal-content/LT/TXT/?qid=1561563110433&uri=CELEX:32019L1024#d1e32-79-1

        - Geoerdviniai duomenys

        - Aplinka ir žemės stebėjimai

        - Meteorologiniai duomenys

        - Statistika (demografiniai ir ekonominiai rodikliai)

        - Įmonės ir įmonių savininkai

        - Judumas

    BDAR
        2016 m. balandžio 27 d. Europos Parlamento ir Tarybos reglamentas (ES)
        `2016/679`_ dėl fizinių asmenų apsaugos tvarkant asmens duomenis ir dėl
        laisvo tokių duomenų judėjimo ir kuriuo panaikinama Direktyva
        `95/46/EB`_ (Bendrasis duomenų apsaugos reglamentas).

        .. _2016/679: https://eur-lex.europa.eu/legal-content/LT/TXT/?uri=CELEX:32016R0679
        .. _95/46/EB: https://eur-lex.europa.eu/legal-content/LT/TXT/?uri=CELEX:31995L0046

    duomenų serializavimo formatas
        Duomenys gali būti serializuojami įvairiais formatais, pavyzdžiui YAML
        formatu:

        .. code-block:: yaml

           type: project
           title: Manifestas

        JSON formatu:

        .. code-block:: json

           {"type": "project", "title": "Manifestas"}

        Turtle formatu:

        .. code-block:: ttl

           @prefix foaf: <http://xmlns.com/foaf/0.1/> .
           @prefix rdfs: <http://www.w3.org/2000/01/rdf-schema#> .
           <http://atviriduomenys.lt> a foaf:Project;
               rdfs:label "Manifestas" .

        MessagePack dvejetainiu formatu, kurio turinys pateiktas naudojant BASE64
        koduotę::

           gqR0eXBlp3Byb2plY3SkbmFtZapNYW5pZmVzdGFz

        Visuose šiuose pavyzdžiuose yra pateikti tie patys duomenys, tačiau
        naudojami skirtingi duomenų serializavimo formatai, koduotės ir skirtingi
        žodynai.

    brandos lygis
        Duomenų brandos lygiai yra apibrėžti `5 ★ Open Data`_ svetainėje.
        Viso yra penki brandos lygiai, tačiau papildomai verta įtraukti ir
        nulinį brandos lygį, kai duomenų poreikis yra, tačiau duomenys
        nekaupiami arba negali būti publikuojami dėl teisinių ar kitų
        apribojimų.

        `5 ★ Open Data`_ svetainėje brandos lygia apibrėžti, kaip pavyzdį
        nurodant formatus. Nors formatus galima naudoti kaip pavyzdį labai
        abstrakčiai apibūdinant ką reiškia brandos lygiai, tačiau tikslus
        brandos lygis gali būti suteiktas tik atskiriems duomenų  laukams, o
        ne formatui.

        Duomenų brandos lygiai yra tokie:

        0
            Duomenys nekaupiami, tačiau poreikis tokiems duomenims yra. Gali
            būti ir tokių atvejų, kai duomenys yra kaupiami, tačiau dėl teisinių
            ar kitų priežasčių negali būti publikuojami.

        1
            Duomenys kaupiami ir publikuojami viešai, bet kokia forma ir bet
            kokiu formatu. Pavyzdžiui datos tipo laukas gali būti pateikiamas
            įvairiais formatais „Pirmadienis“, „2021 gegužės 10 d.“,
            „5/10/21“ ir pan. Kadangi šiuo atveju data gali būti užrašyta bet
            kokia forma ir bet kokiu tikslumu, nėra galimybės automatinėmis
            priemonėmis patikimai nuskaityti tokių duomenų.

        2
            Publikuojami duomenys turi aiškią, mašininiu būdu nuskaitomą
            struktūrą, tačiau pateikiami nestandartinių arba nuosavybiniu
            formatu. Pavyzdžiui datos tipo lauko duomenys pateikiami
            nestandartiniu formatu, tačiau visos reikšmės pateiktos naudojant tą
            patį formatą, „5/10/21“, „6/10/21“ ir pan. Šiuo atveju, automatiškai
            nuskaityti tokius duomenis įmanoma tik papildomai įgyvendinant
            duomenų nuskaitymo priemones, kuriose yra įgyvendintas būtent tokio
            nestandartinio formato duomenų skaitymas.

        3
            Duomenys pateikiami naudojant standartinį formatą. Lietuvos atvirų
            duomenų kontekste, :ref:`standartiniai formatai yra apibrėžti
            duomenų struktūros aprašo specifikacijoje <duomenų-tipai>`.
            Pavyzdžiui datos tipo lauko duomenys pateikiami standartiniu `ISO
            8601`_ formatu. Kadangi duomenys yra pateikti standartiniu formatu,
            pačio formato specifikacija yra atvira ir viešai publikuojama, o
            duomenų nuskaitymo priemonės tokį atvirą formatą palaiko, todėl
            tokių duomenų nuskaitymui nereikia įdėjo jokio papildomo darbo.

        4
            Kiekvienas publikuojamų duomenų :term:`objektas` turi unikalų
            identifikatorių ir naudojant tokius unikalius objektų
            identifikatorius, skirtingų tipų objektai siejami tarpusavyje.
            Kartu su duomenimis pateikiami ir metaduomenys apie tai, kaip
            skirtingų tipų objektai siejasi tarpusavyje.

            Pavyzdžiui miesto tipo objektui „Vilnius“ yra suteiktas unikalus
            identifikatorius `6868eca7-0ae1-4390-83d0-7af642a62863`, o šalies
            tipo objekto „Lietuva“ duomenų lauko „sostinė“ reikšmė yra objekto
            „Vilnius“ unikalus identifikatorius
            `6868eca7-0ae1-4390-83d0-7af642a62863`.

            Turint tokį brandos lygį, duomenis galima ne tik nuskaityti, bet ir
            jungti tarpusavyje, o jungiant skirtingus duomenis tarpusavyje
            atsiveria daugiau galimybių juos naudoti įvairiuose taikymuose.

        5
            Kartu su publikuojamais duomenimis, pateikiami ir metaduomenys
            apie tai, kaip publikuojami duomenys siejasi su kitais viešaisiais
            duomenų žodynais (ontologijomis). Pavyzdžiui datos duomenų laukas
            yra susiejamas su „Dublin Core Metadata Initiative“ publikuojama
            ontologija, nurodant, kad datos lauko semantinė prasmė yra tokia
            pati, kaip apibrėžta `dcterms:created`_ ontologijoje. Šiuo atveju,
            nurodoma, kad datos laukas būtent yra tam tikro resurso sukūrimo
            data.

            Kai duomenys yra susieti su išoriniais žodynais, atsiranda galimybė
            įgyvendinti tokias priemones, kurios veiktų universaliai,
            nepriklausomai nuo duomenų šaltinio ar duomenų kilmės.

        .. _5 ★ Open Data: https://5stardata.info/
        .. _ISO 8601: https://en.wikipedia.org/wiki/ISO_8601
        .. _dcterms:created: http://purl.org/dc/terms/created

    kanoniniai duomenys
        Kanoniniai duomenys yra tarsi duomenų etalonas, kuris nusako kokios
        duomenų reikšmės yra teisingos. Pavyzdžiui įmonės pavadinimas gali būti
        užrašomas įvairiausiomis formomis, pavyzdžiui:

        ============ =================================
        Įmonės kodas Įmonės pavadinimas
        ============ =================================
        \-           UAB "Duomesta"
        \-           UAB „Duomesta“
        \-           Duomesta
        \-           DUOMESTA
        \-           Uždaroji akcinė bendrovė Duomesta
        \-           Duomesta, UAB
        \-           DSTA UAB
        ============ =================================

        Jei duomenų rinkinyje nėra pateiktas įmonės registracijos kodas, tada
        unikaliai identifikuoti įmonę yra gan sudėtinga.

        Tačiau turint autoritetingus kanoninius duomenis:

        ============ =================================
        Įmonės kodas Įmones pavadinimas
        ============ =================================
        111111111    UAB "Duomesta"
        ============ =================================

        Užduotis unikaliai identifikuoti įmonę pasidaro paprastesnė. Todėl
        kanoniniai duomenys yra labai svarbūs.

    kodinis pavadinimas
        Pavadinimas, kuriam keliami tam tikri apribojimai.

    manifestas
        Atvirų duomenų manifestas yra :term:`DSA` lentelių rinkinys, kuriuose
        aprašyti duomenų šaltiniai ir juose esančių duomenų struktūra.

        Žodis manifestas yra kilęs iš programavimo srityje naudojamo termino
        `Manifesto failas`__, kuriame pateikiami metaduomenys apie programinio
        paketo sandarą.

        .. __: https://en.wikipedia.org/wiki/Manifest_file

        Duomenų kontekste, žodis manifestas turėtu būti suprantamas, kaip
        metaduomenų lentelė apie įvairiuose duomenų šaltiniuose publikuojamus
        duomenis.

    metaduomenys
        Duomenys apie duomenis yra vadinami metaduomenimis. Pavyzdžiui duomenų
        struktūros aprašas konkrečiam CSV duomenų failui gali būti vadinamas CSV
        failo metaduomenimis.

    normalizavimas
        Duomenų normalizavimas yra duomenų struktūros transformavimo procesas
        taikant taip vadinamas normalines formas, tam kad sumažinti duomenų
        pasikartojimą.

        Plačiau apie tai skaitykite `Vikipedijoje
        <https://en.wikipedia.org/wiki/Database_normalization>`__.

    prieigos taškas
        Prieigos taškas yra :term:`REST API` terminas, nurodantis URL kelio dalį iki tam
        tikro resurso.

        Plačiau skaitykite `Vikipedijoje
        <https://en.wikipedia.org/wiki/Web_API#Endpoints>`__.

    REST API
        Representational State Transfer (REST) yra taisyklių ir rekomendacijų
        rinkinys sirtas :term:`web servisams <web servisas>` kurti.

        Plačiau skaitykite `Vikipedijoje
        <https://en.wikipedia.org/wiki/Representational_state_transfer>`__.

    web servisas
        Web servisas yra interneto paslauga skirta automatizuotiems robotams.
        Interneto svetainės dažniausiai yra skirtos žmonėms, tačiau web servisai
        yra skirti mašioms, kurios gali komunikuoti viena su kita.

        Plačiau skaitykite `Vikipedijoje
        <https://en.wikipedia.org/wiki/Web_service>`__.

    YAML
        YAML yra :term:`duomenų serializavimo formatas`, kuris skirtas ne tik
        mašininiam skaitymui, bet su šio formato turiniu tiesiogiai gali dirbti
        ir žmogus. YAML formato pavyzdys:

        .. code-block:: yaml

           container:
             name: value

        YAML yra sukurtas JSON formatu pagrindu, siekant palengvinti darbą su
        JSON serializuotais duomenimis žmonėms. Analogiškas pavyzdys JSON formatu
        atrodo taip:

        .. code-block:: json

           {"container": {"name": "value"}}

    viešasis žodynas
        Viešieji žodynai, dar vadinami ontologijomis, šie žodynai dažnai yra
        gerai dokumentuoti ir skelbiami viešai, jie yra skirti globaliam
        susietųjų duomenų tinkui kurti (angl. *linked data*).

    sisteminis pavadinimas
        Sisteminis pavadinimas yra naudojamas objektų identifikavimui ir yra
        naudojamas URL nuorodose ir visur kitur, kure reikia nurodyti ryšį su
        objektų, naudojamas to objekto sisteminis pavadinimas.

        Sisteminis pavadinimas sudaromas tik iš lotyniškų raidžių ir `-_/`
        simbolių.

    pirminis duomenų šaltinis
        Įstaigos ar kitos organizacijos pagrindinis duomenų šaltinis.

    duomenų rinkinys
        Vieno agento (organizacijos ar asmens) kaupiama ir prižiūrima, vienodą
        konceptualią prasmę turinčių duomenų aibė.

        Duomenų rinkinį charakterizuoja vienas ar daugiau :term:`duomenų modelių
        <modelis>`.

        Duomenų rinkiniai neskaidomi pagal vietos, laiko, detalumo, struktūros
        ar kitus kriterijus. Tačiau toks skaidymas, gali būti atliekamas vieno
        duomenų rinkinio ribose, pateikiant vieną ar daugiau rinkinio
        distribucijų.

        Plačiau apie duomenų rinkinius skaitykite skyriuje :ref:`dataset`.

        Duomenų rinkinys atitinka `dcat:Dataset`_ apibrėžimą.

        .. _dcat:Dataset: https://www.w3.org/TR/vocab-dcat-2/#Class:Dataset

    distribucija
        Distribucija yra duomenų rinkinio fizinė reprezentacija. Vienas duomenų
        rinkinys gali būti sudarytas iš kelių distribucijų, tuos pačius duomenis
        pateikiant skirtingais formatais, suskaidant duomenis pagal laiko,
        vietos ar kitus kriterijus, tuos pačius duomenis pateikiant skirtingu
        detalumu arba pateikiant agreguotus duomenis įvairiais pjūviais.

        Distribucija atitinka `dcat:Distribution`_ apibrėžimą:

        .. _dcat:Distribution: https://www.w3.org/TR/vocab-dcat-2/#Class:Distribution

    DCAT
        Duomenų katalogo žodynas (angl. `Data Catalog Vocabulary`_).

        .. _Data Catalog Vocabulary: https://www.w3.org/TR/vocab-dcat-2/

    bazė
        Bazė arba loginė klasė yra modelių grupė turinčių bendras savybes ir
        vienodą semantinę prasmę.

    dimensija
        Dimensija yra metaduomenų, aprašomų DSA lentelėje, grupė. DSA lentelėje
        metaduomenys skirstomi į tokias dimensijas:

        - duomenų rinkinys
        - resursas
        - bazė
        - modelis
        - savybė

        Kiekviena dimensija turi skirtingą metaduomenų detalumo lygį.

        Plačiau apie dimensijas: :ref:`dimensijos`.

    modelis
        Duomenų modelis yra vienintelis ir galutinis informacijos šaltinis
        apibrėžiantis duomenis. Modelis, kartu su modeliui priklausančių savybių
        sąrašu apibrėžia kaip duomenys yra fiziškai saugomi ar publikuojami,
        susiejant fizinę duomenų formą su abstrakčiomis ontologinėmis klasėmis
        ir savybėmis.

        :term:`DSA` lentelėje atitinka :data:`model`. Duomenų modelį atitinkanti
        fizinė reprezentacija nurodoma :data:`source` stulpelyje. :data:`source`
        gali būti duomenų bazės lentelė, CSV failas ar kita, priklauso nuo
        duomenų šaltinio tipo. Sąsaja su išoriniais žodynais pateikiama
        :data:`uri` stulpelyje. Siejant su išoriniais žodynais, pateikiama
        nuoroda į `rdfs:Class`_.

        .. _rdfs:Class: https://www.w3.org/TR/rdf-schema/#ch_class

    savybė
        :term:`Duomenų modeliui <modelis>` priklausančių informacinių
        :term:`objektų <objektas>` savybė, pavyzdžiui miesto pavadinimas, šalis
        kuriai priklauso miestas. :term:`DSA` lentelėje atitinka
        :data:`property`. Atitinka `rdfs:Property`_ arba lentelės stulpelį.

        .. _rdfs:Property: https://www.w3.org/TR/rdf-schema/#ch_property

    objektas
        Vienas duomenų įrašas sudarytas iš savybių ir savybėms priskirtų
        reikšmių. Informacinis objektas turi turėti unikalų identifikatorių.
        Atitinka `rdfs:Resource`_ arba lentelės vieną eilutę.

        .. _rdfs:Resource: https://www.w3.org/TR/rdf-schema/#ch_resource

    žodynas
        Duomenų kontekste, žodynas yra susitarimas, kokiais pavadinimais
        vadinami objektai ir jų savybės. Dažniausiai kiekvienas duomenų rinkinys
        turi savo vidinį naudojamą žodyną, visas Lietuvos atvirų duomenų modelis
        turi savo vidinį žodyną, kuris suvienodina skirtingus duomenų rinkinių
        naudojamus žodynus. Yra :term:`viešieji žodynai <viešasis žodynas>`, dar
        vadinami ontologijomis, kurie yra skelbiami viešai ir skirti globaliam
        susietųjų duomenų tinklui kurti.

        Duomenų kontekste, žodynas yra tiesiog :term:`modelių <modelis>` ir
        :term:`savybių <savybė>` pavadinimų rinkinys. Skirtingi duomenų
        šaltiniai dažniausiai naudoja skirtingus žodynus, t.y. naudoja
        skirtingus :term:`modelių <modelis>` ir :term:`savybių <savybė>`
        pavadinimus.

        :term:`Duomenų struktūros aprašas <DSA>` leidžia skirtinguose duomenų
        šaltiniuose naudojamus pavadinimus suvienodinti, taip, kad visi
        šaltiniai naudotų vieningą žodyną.

        Vieningo žodyno sudarymas yra gan sudėtinga užduotis, todėl, :term:`DSA`
        leidžia prie vieningo žodyno pereiti palaipsniui:

        - pirmiausia sudaromas vieno duomenų rinkinio žodynas,

        - kuris palaipsniui transformuojamas į Lietuvos vieningą žodyną,

        - o Lietuvos vieningas žodynas palaipsniui transformuojamas į globalų
          žodyną, nurodant sąsajas su išoriniais žodynais ir standartais.

        Žodynai sudaromi pasitelkiant :ref:`vardų erdves <vardų-erdvės>`.

    API
        Programavimo sąsaja (*angl. Application Programming Interface*).

    duomenų šaltinis
        Resursas, kuriame saugomi duomenys. Toks resursas tampa duomenų
        šaltiniu, kai tokius duomenis norima pakartotinai panaudoti, tokiu
        atveju, iš pakartotinio panaudojimo perspektyvos toks resursas tampa
        duomenų šaltiniu.

    ETL
        Duomenų ištraukimas, transformavimas ir užkrovimas (*angl. Extract
        Transform Load*).

    iteratorius
        Tam tikra funkcija, kuri grąžina keletą lementų, tačiau ne visus iš
        karto, o po vieną.

    URI
        Vieningas resurso identifikatorius (*angl. Uniform Resource
        Identifier*).

    POSIX
        Universali operacinių sistemų sąsaja (*angl. Portable Operating System
        Interface*) - standartas apibrėžiantis operacinių sistemų sąsają, kad
        skirtingos operacinės sistemos būtų suderinamos tarpusavyje.

        https://en.wikipedia.org/wiki/POSIX

    DOS
        `MS-DOS`_.

        .. _MS-DOS: https://en.wikipedia.org/wiki/MS-DOS

    reguliarioji išraiška
        Simbolių seka apibrėžianti tam tikrą šabloną tekste (angl.
        `Regular Expression`_).

        .. _Regular Expression: https://en.wikipedia.org/wiki/Regular_expression

    JSON
        Atviras duomenų formatas (angl. `JavaScript Object Notation`_).

        .. _JavaScript Object Notation: https://en.wikipedia.org/wiki/JSON

    RDF
        Duomenų modelis sudarytas iš subjekto, predikato ir objekto tripletų
        (angl. `Resource Description Framework`_).

        .. _Resource Description Framework: https://en.wikipedia.org/wiki/Resource_Description_Framework